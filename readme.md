# Projekt Tranan #

Den här uppgiften går ut på att planera, genomföra och dokumentera, och utvärdera ett webbutvecklingsprojekt.
Projektet består av tre delar: *Planering*, *Implementering*, och *Utvärdering*.

## Bedömningsmatris ##

### Teknik & Terminologi ###

| Förmågor                     | E | C | A |
|------------------------------|---|---|---|
| Terminologi                  | Du använder med viss säkerhet enkel terminologi inom området | Som för E, men även mer avancerad terminologi | Som för C, men med säkerhet | 

### Planering, Genomförande & Uppföljning ###

| Förmågor                       | E | C | A |
|--------------------------------|---|---|---|
| Planering				         | Du gör en enkel projektplan  | Som för E, men genomarbetad | Som för C, men du reviderar vid behov planen |
| Målsättning                    | Projektplanen har en grundläggande målsättning | Som för E, men mer avancerad  |   |
| Struktur och design		     | Du redogör översiktligt för de olika strukturer och generella designer webbsidor använder sig av | Som för E, men utförligt | Som för C, men dessutom nyanserat |
| Dokumentering                  | Du gör en enkel dokumentation av vad du gjort, och utvärderar med enkla omdömen ditt resultat | Som för E, men med noggrannhet, och med nyanserade omdömen | Som för C, men mer utförligt, och du ger dessutom förslag på förbättringar, och hänvisar till testresultat |
| Uppföljning                    | Du bedömer med viss säkerhet din förmåga, och situationens krav | | Som för E, men med säkerhet |
| Självständighet				 | Du genomför ditt projekt i samråd med utbildaren | Du genomför, efter en introduktion, självständigt ditt projekt |  |
| Slutprodukt 					 | Det färdiga projektet är av tillfredsställande kvalitet |  | Som för E, men av god kvalitet |

### Kodning ###

| Förmågor                       | E | C | A |
|--------------------------------|---|---|---|
| HTML                           | Du skriver HTML-kod som med tillfredsställande resultat följer standarder och riktlinjer|   | Som för E, men med gott resultat, och av mer komplex karaktär |
| CSS                            | Du skriver CSS-kod som med tillfredsställande resultat följer standarder och riktlinjer |   | Som för E, men med gott resultat, och av mer komplex karaktär |
| Javascript                     |   | Du använder enkla diskreta domskript | Som för C, men domskripten är av mer komplex karaktär |

### Testning och optimering ###

| Förmågor                       | E | C | A |
|--------------------------------|---|---|---|
| Interoperabilitet              | Produkten fungerar i några webbläsare | Som för E, men dessutom på både datorer och mobila enheter |   |
| Optimering                     | Du vidtar några enkla åtgärder för snabb överföring av bild- och andra mediafiler | Som för E, men mer avancerade åtgärder | Som för C, och du reducerar dessutom antalet överföringar per sida |
| Testning                       |   | Du använder automatiserade testverktyg för att kontrollera produkten | Som för C, men dessutom simuleringar |

### Bilder & media ###

| Förmågor                       | E | C | A |
|--------------------------------|---|---|---|
| Bildbehandling                 | Du gör, med viss säkerhet, enklare bearbetningar av bilder | Som för E, men bilderna behandlas i flera steg | Som för C, men med säkerhet |

## Uppgiftsbeskrivning ##

Den här uppgiften går ut på att planera, genomföra och dokumentera, och utvärdera ett webbutvecklingsprojekt.
Projektet består av tre delar: *Planering*, *Implementering*, och *Utvärdering*.

## 1 Planering ##

Planeringen skall göras klar och bli godkänd av två andra grupper innan ni går vidare till implementeringsfasen.
Medlemmarna i grupperna som godkänt projektplanen skall skriva under projektplanen.

Planeringen skall innehålla följande:

#### 1.1 Kundbeskrivning ####

Beskriv vad er kund är för typ av företag (se [4. Kravspecifikation](#4))

#### 1.2 Målgrupp, Personas och Scenarios ####
Vilka är det som kommer använda siten? Vad har de gemensamt, vad utmärker dem? 

Vilka är deras mål med att besöka siten?

Skapa personas och scenarion för siten.

#### 1.3 Mockup ####

Utgå från de scenarios ni skapat, och skapa skisser eller prototyper som tydligt visar hur den färdiga siten ska se ut och fungera. Mockupen kan vara ritad för hand och inscannad, eller skapad i valfritt program.

Mockupen skall även innehålla val av färger och färgtema

#### 1.4 CRAP, Rule of Thirds & Målgruppsanpassning ####

Tillsammans med mockupen skall ni tydligt dokumentera hur er design använder sig av CRAP och rule of thirds, och hur den är anpassad till er målgrupp och deras scenarios.

#### 1.4 Flödescchema / Sitemap ####

Skall översiktligt visa hur sitens olika delar hänger ihop, och vilken typ av information som kommer finnas på de olika delsidorna.

## 2 Implementering ##

När planeringen är klar och godkänd av två andra grupper är det dags att skapa själva siten.

#### 2.1 Versionshantering ####

Gör regelbundna commits, med tydliga (men kortfattade) kommentarer som talar om vad som förändrats.
Synka med GitHub åtminstone i slutet av varje dag ni gjort en ändring.

#### 2.2 Uppdatering av planeringen ####
Om ni under arbetets gång kommer fram att er ursprungliga planering (t.ex. designen) inte är optimal, måste ni, **innan** ni genomför förändringen, uppdatera dokumentationen, och *tydligt visa vad som har förändrats, och motivera varför förändringen var nödvändig* (det kan här också bli nödvändigt att uppdatera målgrupp, personas och scenarios).

## 3 Utvärdering ##

När ni är klar med projektet skall ni utvärdera hur det gått.

#### 3.1 Slututvärdering ####

Skriv en utvärdering av projektet i projektets wiki på GitHub.

#### 3.2 Självbedömning i LearnPoint ####

Gör en självbedömning på uppgiften i LearnPoint

#### 3.3 Samtal med lärare ####

Diskutera hur projektet gått tillsammans med Daniel eller Bosse med er utvärdering och självbedömning som grund.

## <a name="4"></a>4 Kravsspecifikation ##

Ni ska skapa en site för en (påhittad) restaurang - Restaurang Tranan. Ni får själva  välja vilken typ av restaurang det är - lyxrestaurang, bed-and-breakfast, upplevelserestaurang, eller vad ni nu kan tänka er. Vad ni väljer för typ av restaurang avgör naturligtvis vilken målgrupp det riktar sig in på.

#### 4.1 Användargränssnitt ####

Siten skall ha ett tydligt och lättnavigerat menysystem

#### 4.2 Omfång ####

Siten skall bestå av en startsida, och minst *tre* underliggande sidor/avdelningar.

#### 4.3 Media ####

Siten skall innehålla (åtminstone) följande:

* En header, bearbetad i Photoshop
* Övriga bilder, bearbetade i Photoshop
* Annat innehåll, kopplat till sitens tema

Texter (utöver rubriker) behöver ni inte hitta på själv.
Använd en ["Lorem Ipsum"-generator](http://www.lipsum.com) för att skapa nonsenstexter.

#### 4.4 Övrigt ####

##### 4.4.1 Dokumentering & Dokumentation #####

Projektet ska skapas på github.
All dokumentation ska skapas i wikin för projektet. 

Skapa flera wiki-sidor, och länka till varandra.

Länka in relevanta bilder


##### 4.4.2 Mappstruktur ####

Utöver filerna som används på själva siten ska även allt material ni använder när ni skapar sidan checkas in i versionshanteringssystemet (originalbilder, PSD-filer, etc).

Ni ska använda er av den mappstruktur vi presenterat tidigare:

* originalfiler/
* psd/
* misc/
* site/
	* css/
	* js/
	* img/

Det är tillåtet (och rekommenderat) att använda [stasis](http://stasis.me) för att underlätta arbetet.

